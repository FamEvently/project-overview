# Курсов проект по Приложно програмиране с Java 2025/2026г. 

## Екип
- **Явор Гънев** – 471223021  
- **Калина Вълева** – 471223062

## Съдържание

1. [Описание на проекта](#описание-на-проекта)  
2. [Функционални изисквания](#функционални-изисквания)  
3. [Архитектурни изисквания](#архитектурни-изисквания)
4. [Система за препоръки за събития](#система-за-препоръки-за-събития)
5. [Дизайн във Figma](#дизайн-во-figma)  
6. [Структура на хранилищата](#структура-на-хранилищата)  
7. [Технологии](#технологии)
8. [Инструкции за инсталиране](#инструкции_за_инсталиране)
9. [Заключение](#заключение)

---

## Описание на проекта

В забързаното ежедневие на съвременните семейства често е трудно да се следят всички интересни и подходящи събития за родители и деца. Информацията е разпокъсана – публикува се на различни сайтове, флайъри или социални мрежи, което прави планирането трудно и неефективно. Родителите се нуждаят от лесен начин да откриват събития, да споделят информация с други семейства и да организират свободното си време.

Нашето приложение цели да реши този проблем, като събира всички събития на едно място, структурира ги по категории и възрастови групи, и предоставя социална платформа за общуване, обмен на информация и участие. Това е повече от календар – това е социална мрежа за семейства, където родителите могат да откриват нови активности, да следят детските интереси и да изграждат общност около общи преживявания.

В момента информацията за различни събития се публикува на множество платформи и места, което затруднява потребителите да намерят подходящи активности. Събитията не са систематизирани по категории, възраст или интереси (например хора с деца, без деца или пенсионери), а форматите им варират — текст, флайър или личен интернет сайт. Това води до хаос, трудност при планиране и ограничена видимост за организаторите.

Създаване на мобилно приложение, което събира всички събития на едно място, структурира ги по категории, възраст и тип активности и предоставя социална платформа за споделяне, комуникация и участие.

## Функционални изисквания
Приложението обединява редица функционалности, които осигуряват удобно търсене, публикуване и участие в събития, както и социална интеракция между потребителите. Основните функции включват:  

- Регистрация и управление на профил, включително добавяне на деца (опционално).  
- Календар с визуализация и категории, търсачка и възможност за задаване на повтаряемост.  
- Лесно качване и актуализиране на събития с информация и снимка.  
- Форум за обсъждане на различни теми и споделяне на съдържание, с възможност за добавяне на приятели.  
- Възможности за участие в събития, абонамент за нови събития и социално взаимодействие.

Подробният документ за Функционалните изисквания можете да намерите [тук](https://docs.google.com/document/d/1a7h_SEq1r37aBtyJ1T8qvlI15MWODdD7viptVT-TudE/edit?usp=sharing)

## Архитектурни изисквания
Документът с архитектурни изисквания описва структурата на приложението, използваните технологии и основните компоненти за фронтенд и бекенд.

Подробният документ за Архитектурните изисквания можете да намерите [тук](https://docs.google.com/document/d/1mMKWRaCf54_ynMVazm-1bnn3wUWyY9XvVfNsEXxteHg/edit?usp=sharing)

## Система за препоръки за събития

**Recommender System** е модел, който анализира поведението на потребителите и предлага персонализирани събития и съдържание, на база техните интереси.  

> ⚠️ В момента системата е **в процес на разработка**.  
> В нашия проект, системата ще подпомага родителите да откриват събития, подходящи за тях и техните деца, без да ги търсят ръчно.

Линк към документация за изпозлвания хибриден подход за модела за препоръки можете да намерите [тук](https://docs.google.com/document/d/1LapbZ5NFXPYlHevxgQA4TLvwYQ1_5PlWnTqfJD_r15A/edit?usp=sharing)

## Дизайн
Дизайнът на приложението е създаден с фокус върху лесна употреба, интуитивна навигация и привлекателен визуален стил за родители и деца.

Можете да разгледате нашия дизайн във Figma [тук](https://www.figma.com/design/nSWrkm11qVjXAp7fIPGcEU/FamEvently?node-id=0-1&t=FLCfdsvPvrM72PAD-1)

## Структура на хранилищата

Проектът е организиран в няколко отделни хранилища, всяко със специфична роля в системата:  

- **monolith** – основният бекенд модул на приложението, съдържащ бизнес логиката и взаимодействие с базата данни.  
- **server-deploy** – конфигурации и скриптове за деплой на сървъра и инфраструктурата.  
- **recommender-system** – модел с хибриден подход за препоръчителна система, която предлага подходящи събития на потребителите.  
- **mobile** – фронтенд мобилно приложение, разработено с Flutter за Android и iOS.  
- **nginx** – конфигурации за Nginx сървъра, използван за обратен прокси и управление на трафика.  
- **api-gateway** – модулът, който управлява маршрутизацията на API заявките към различните бекенд услуги (временно свален поради security причини).  

Тази организация позволява гъвкаво развитие, лесно мащабиране и отделяне на отговорности между различните компоненти на системата.

## Технологии

![Flutter](https://img.shields.io/badge/Flutter-02569B?style=flat&logo=flutter&logoColor=white) 
![Spring](https://img.shields.io/badge/Spring-6DB33F?style=flat&logo=spring&logoColor=white) 
![REST](https://img.shields.io/badge/REST-000000?style=flat&logo=rest-api&logoColor=white) 
![Nginx](https://img.shields.io/badge/Nginx-009639?style=flat&logo=nginx&logoColor=white) 

## Инструкции за инсталиране

Приложението вече има работещ бекенд и подготвен фронтенд, като към момента са налични следните опции:  

- **Бекенд:** вече е качен на домейн [famevently.com](https://famevently.com) с валиден SSL сертификат.  
- **Фронтенд:** мобилното приложение скоро ще бъде достъпно в **Google Play** и **App Store**.  

### Ранен достъп и тестване
За да получите достъп като тестер на приложението, можете да ни изпратите ваш имейл по дискорд. 

### Ръчна инсталация
Ако искате да стартирате приложението локално или да направите собствен сетъп, подробните инструкции са налични в документацията: [тук](https://docs.google.com/document/d/1UDJXpDgBvopiO9QuQh3GDYG4UtsoZw7HyWoiqIiMRa0/edit?usp=sharing)

## Заключение

Тази курсова работа е не само академична задача, но и част от реален проект. За нас беше истинско удоволствие и предизвикателство да се запознаем с целия процес на изграждане на приложението – от планирането и архитектурата до разработката и интеграцията на различните модули.  

Работата върху този проект ни даде ценен поглед както върху техническите аспекти на създаването на продукт, така и върху бизнес процесите, свързани с неговото планиране, организация и управление. Това преживяване ни позволи да разберем колко важно е да работимв  екип, и колко удовлетворяващо е да видиш идеята да се превръща в реален, работещ продукт.  

С нетърпение очакваме да продължим развитието на приложението и да усъвършенстваме както техническите, така и потребителските му функции.

